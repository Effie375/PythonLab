# While Exercises

## [Example 1](../While_Example_1.py)

Να γράψετε πρόγραμμα το οποίο να διαβάζει το μισθό των υπαλλήλων μιας εταιρείας και να υπολογίζει και να εμφανίζει τον μέσο όρο των μισθών. Η διαδικασία να επαναλαμβάνεται μέχρι να μας δοθεί μισθός μικρότερος ή ίσος του 0.

## [Exercise 1](../While_Exercise_1.py)

Να γραφτεί πρόγραμμα σε γλώσσα Python που να διαβάζει το βάρος δεμάτων και να υπολογίζει και να εμφανίζει το συνολικό βάρος που διαβάστηκε. Το πρόγραμμα θα τερματίζεται όταν πληκτρολογηθεί αριθμός μικρότερος ή ίσος με το μηδέν.

## [Exercise 2](../While_Exercise_2.py)

Να γραφτεί πρόγραμμα σε γλώσσα Python που να διαβάζει ηλικίες και να υπολογίζει τον μέσο όρο ηλικιών. Το πρόγραμμα θα τερματίζεται, όταν πληκτρολογηθεί αριθμός μικρότερος ή ίσος του μηδενός.

## [Exercise 3](../While_Exercise_3.py)

Ο καθηγητής έβαλε τους βαθμούς του Α’ τετραμήνου στην Πληροφορική και θέλει να βρει το μέσο όρο του τμήματος και πόσοι μαθητές είναι άριστοι (βαθμός πάνω από 18). Οι βαθμοί κυμαίνονται από 0 έως 20. Δεδομένου ότι το πλήθος των μαθητών είναι άγνωστο, ο καθηγητής θέλει να τελειώσει την εισαγωγή των βαθμών όταν δώσει την ειδική τιμή -1. Το πλήθος των μαθητών δεν είναι γνωστό εκ των προτέρων, μπορεί να είναι και μηδέν.

## [Exercise 4](../While_Exercise_4.py)

Να γραφτεί πρόγραμμα σε γλώσσα Python, που να δέχεται ακέραιους αριθμούς από τον χρήστη μέχρι να δώσει το μηδέν και να εμφανίζει το πλήθος των περιττών (μονών) που πληκτρολογήθηκαν.

## [Exercise 5](../While_Exercise_5.py)

.Να γραφεί πρόγραμμα για την εύρεση της απάντησης σε μια ερώτηση πολλαπλής επιλογής (με τέσσερις απαντήσεις 1, 2, 3 και 4). Το πρόγραμμα θα δίνει αρχικά την ερώτηση και τις πιθανές απαντήσεις και θα ζητάει από το χρήστη να πληκτρολογήσει τον αριθμό της απάντησης που θεωρεί σωστή. Αν η απάντηση είναι λάθος θα εμφανίζει μήνυμα λάθους και θα ζητάει ξανά να δοθεί η απάντηση. Η διαδικασία θα συνεχίζεται όσο η απάντηση δεν είναι σωστή. Κάθε αποτυχημένη προσπάθεια θα αποθηκεύεται σε ένα μετρητή. Όταν απαντηθεί σωστά η ερώτηση θα εμφανίζεται ανάλογο μήνυμα μαζί με τις συνολικές προσπάθιες.
