# Εισαγωγή στη HTML

H **HTML** είναι η γλώσσα στην οποία δημιουργούμε ιστοσελίδες. Τα αρχικά **HTML** σημαίνουν **H**yper**T**ext **M**arkup **L**anguage.

## Eτικέτες(Tags)

1. Τι είναι οι ετικέτες(tags);
Τα **tags** ελέγχουν την δομή και την μορφή του κειμένου της ιστοσελίδας. Επίσης παρέχουν πληροφορίες προς τον web browser για την σελίδα που πρόκειται να εμφανίσουν, όπως ο τίτλος της σελίδας ή ο συγγραφέας της κ.α.

2. Με ποια μορφή εμφανίζονται τα tags;
Τα HTML tags γράφονται ανάμεσα στα σύμβολα **< >** και μέσα τους περιέχουν το όνομα της ετικέτας που θέλουν να χρησιμοποιήσουν. Τα tags αποτελούνται από μια **ετικέτα αρχής** και μια **ετικέτα τέλους** και ανάμεσα σε αυτές υπάρχει το κείμενο που χαρακτηρίζεται από τις ετικέτες αυτές. Η **ετικέτα τέλους**  χαρακτηρίζεται ώς εξής **</ >**.

```html
<i>
    Ανάμεσα, το κέιμενο που θέλουμε να εμφανίσουμε
</i>
```

Εδώ να ***σημειωθεί*** ότι υπάρχουν ορισμένες ετικέτες που δεν έχουν ετικέτες τέλους. Στις ετικέτες αυτές, πριν από το σύμβολο > τοποθετούμε τον χαρακτήρα /.

```html
<br/>
```

Για περισσότερες λεπτομέρειες πατήστε [εδώ](docs/tags.md)

## Δομή της HTML

Ένα αρχείο HTML αρχίζει πάντα με την ετικέτα ```<!DOCTYPE html>```  το οποίο δεν έχει *κλειστή ετικέτα*. Έπειτα απο την ανοικτη ετικέτα ```<html>``` και την κλειστή ετικέτα ```</html>```. Aποτελείται από δύο ενότητες: την κεφαλή (**Head**) ```<head> </head>``` και το κυρίως περιεχόμενο (**Body**) ```<body> </body>``` ή αλλιώς το "σώμα" της σελίδας όπως συνήθως το αποκαλούμε.

```html
<!DOCTYPE html>

<html>
    <head>
    </head>

    <body>
    </body>
</html>
```

Για περισσότερες λεπτομέρειες πατήστε [εδώ](docs/structure.md)
